


# DEPRECATED: Utvärdering av vgregion.se 
Denna utvärdering utgår från webbplatsens startsida. Stickprov tas på undersidor om respektive bedömning kräver det. 

Ikoner används för att indikera om värdet är bra nog eller behöver förbättras.

|X| betyder att det är bra nog eller inte värt att ta tag i. |
| --- | --- |
|Y| betyder att man bör fundera på att förbättra det mätvärdet.|

## Mätvärden 2012-05-21 
 * SEO Doctor: 85 / 100. *Y*
 * Yahoo YSlow: 75 / 100 och Grade C. *Y*
 * Google Page Speed: 64 / 100. *Y*
 * Svarstid från LORI: 0,9 sekunder innan första byte, 3,8 sekunder innan färdigladdad sida *Y*

## Sökmotoroptimering 
God sökmotoroptimering innebär att en webbplats är tillgänglig för sökmotorrobotar, att informationen på webbplatsen är korrekt beskriven och ingen data saknas.

###Indexerbar för sökmotorer
Om en webbsida inte är tillgänglig för sökmotorer blir den svår att hitta vilket gör att man inte får bästa utdelning på den tid man lägger på att jobba med dess innehåll. 
####Status: X
Med ett funnet undantag instrueras sökmotorer att indexera webbsidorna. Startsidan för regionutveckling ska tydligen inte indexeras: http://www.vgregion.se/sv/Vastra- Gotalandsregionen/startsida/Regionutveckling/

###Duplicerat innehåll 
Information och texter ska vara så unika som möjligt. Exempelvis är det inte bra med flera sidor med identiska sidtitlar, rubriker eller innehåll. 
####Status: Y
Bland stickproven kan samtliga sidor nås både med och utan /sv/ i adressfältet.
 
###Håll om möjligt sidtitelns längd under 75 tecken
Titeln på en sida bör vara kort för att den ska vara enkel att läsa. Man har en begränsad längd i en sökmotors resultatsida att tala om sidans titel. 
####Status: X

###Sidtitel är lättläst och förståelig i sökmotorns resultatsida
Eftersom sökmotorerna inte har oändlig plats för en sidas titel är det viktigt att man anger det unika och viktigaste med respektive sida först i dess titel.
####Status: X
÷verlag bra, men det är värt att fundera på den mängd med sidor som har sidtiteln "Kontakt ñ Västra Götalandsregionen" då det är helt olika delar av regionen som avses.

###Sidtitel innehåller relevanta sökord som beskriver sidan
Man ska inte räkna med att en internetanvändare läser allt man skriver. Därför måste din sidtitel vara kort, saklig och bekräfta ord användaren söker efter så tidigt som möjligt i sidans titel.
####Status: X
 
###Korrekta rubriknivåer används
Endast ett huvudrubrik-element och minst en underrubrik. Underrubriker bör bilda en korrekt dokumentstruktur utan överhoppade nivåer.

Använder webbplatsen HTML5 ha så få huvudrubriker som möjligt för att det ska vara tydligt vad som är viktigast.
####Status: X
Med undantag för startsidan sköts detta bra. På just startsidan är den första rubriken av nivå två vilket inte är korrekt. Det går att styra storleken av en huvudrubrik för startsidan via stilmall så utseendet är inget argument här.

###Sökmotorvänliga adresser
Adressen till en webbsida är viktig för hur den kan användas utanför webbplatsägarens kontroll. Bland annat dess längd för att det ska gå att memorera den eller läsa upp den, men också för att adressen ibland blir en länk när den läggs upp på nätet och då blir orden i adressen värdefull länktext. 
####Status: Y
Adresserna är visserligen av den begripliga sorten men innehåller en hel del onödiga delar som gör den lång till ingen nytta, se nedan. Troligtvis är det något man fått på köpet via publiceringssystemet som skriver ut hela trädstrukturen i adressen till en sida.

Exempel: http://www.vgregion.se/sv/Vastra-Gotalandsregionen/startsida/Miljo/

Bättre variant: http://www.vgregion.se/sv/miljo/

###Beskrivningstext finns
Text som beskriver sidan, så kallad meta description, är en mycket kort sammanfattning av en webbplats innehåll och syfte. ƒven om den texten allt mer sällan visas upp för dina besökare är det en möjlighet att associera sidan med kvalitativa sökord och synonymer. 
####Status: X
Finns inte på alla sidor. Identifiera vilka sidor som är viktigast och se till att de har en beskrivningstext.

###Rimligt antal länkar
Allt för många länkar på en sida indikerar flera saker, bland annat för en sökmotor ett misstänkt beteende men också rörig struktur och att en besökare kan få svårt att få en översikt. Färre än 200 länkar är att föredra på samtliga sidor.
####Status: X
 
###Bilder har alternativtexter
Bilder som har ett innehåll som kompletterar sidans text behöver beskrivas för besökare som inte kan se dem. Bland de som inte kan se bilder finns sökmotorer, blinda och de som av en eller annan anledning inte laddar in bilder när de surfar.

En bild som bär ett innehåll ska ha en beskrivande alternativtext eller en tom alternativtext om inget lämpligt finns att beskriva. Särskilt viktigt är detta för länkade bilder då bildens alternativtext kommer att utgöra länkens text.
####Status: X
Bra med några få undantag. Nedan sida innehåller information i bild som inte nödvändigtvis behöver vara exakt samma i alternativtexten: http://www.vgregion.se/sv/Vastra-Gotalandsregionen/startsida/Politik/
"För dig som förtroendevald" kanske i alternativtexten borde beskrivas mer i vad-frågeställning, exempelvis "Startpunkt för dig som är förtroendevald".

###Semantisk beskrivning av information
Finns innehåll som med kan beskrivas vad den är. Detta används av sökmotorer för att presentera ett företags plats, lista dess händelser och kontaktuppgifter bland annat. 
####Status: Y
Kontakt-sidorna borde ha kontaktuppgifter beskrivna i ett semantiskt format för besökarnas och sökmotorernas skull.
Regionkalendern på startsidan bör kodas efter Microformats eller Schema.org

##Webbanalys
För att kunna dra slutsatser från en analys av en webbplats behöver man spara undan information på förhand så det finns något att analysera. Det är därför viktigt att man följer med i vad som är möjligt inom webbanalys. 

###Korrekt spårning av besökare
För att kunna göra en bra analys i efterhand av hur en webbplats används är det viktigt att samla in relevant data. Exempelvis sidladdningstid är en lite nyare del av Google Analytics som många fortfarande saknar.
####Status: Y
Använder både Google Analytics och Piwik vilket leder till dubbelt så mycket spårningskod för besökaren att ladda ner.
Spårningskoden för Google Analytics spårar inte sidladdningstid vilket den definitivt borde göra.
 
###Spårar användning av sökfunktion
Om man låter statistikinsamling av användandet av webbplatsens sökfunktion ske kan man dra slutsatser och eventuellt förbättra användarnas upplevelse vid sökning på webbplatsen.
####Status:
Möjligheten finns då Google Analytics finns på söksidan, om den nu är korrekt konfigurerad i GA.

##Prestanda
Att optimera för prestanda är att ge besökare en så god upplevelse som möjligt. Besökarna har olika tekniska förutsättningar i form av uppkopplingshastighet, typ av uppkoppling och möjligheter i sina webbläsare. 
###Rimlig tid för inladdning av sidan hos en besökare
Dels hur lång tid innan första byten skickas men också en avvägning mellan nödvändig datamängd och total sidladdningstid. Med andra ord en bedömning om upplevelsen kan göras bättre/snabbare. 
####Status: Y
Tar 1-4 sekunder innan webbservern ens börjar skicka något, när den väl börjat skicka något går det mycket fort. Något allvarligt misstag är gjort på serversidan, eventuellt undermålig cache, slösaktig användning av serverresurser eller underdimensionerad servermiljö.

###Komprimering
Komprimering handlar om att ge se till att det som skickas till besökaren är så litet som möjligt. Mindre informationsmängd går snabbare att föra över.
####Status: X
 
###Användning av webbläsarens cache
Man vill inte skicka oförändrade filer på nytt till besökare som redan har laddat hem dem, det tar onödig tid och försämrar upplevelsen. 
####Status: Y
Bildhanteringspluginet ImageVault sätter inget utgångsdatum på filer den serverar vilket innebär att besökaren riskerar att ladda ner bilder på nytt helt i onödan.
Generellt fel även på andra filer, som favicon.ico som inte har något eller alldeles för kort livslängd i besökarens cache. Det innebär att man konfigurerat så att besökarens dator ska kolla om VGregion bytt logga vid varje besök, antagligen inte så troligt.

###Skript och stilmall skickas i kompakt format
För att en webbsida inte ska vara onödigt seg att presentera sig för besökaren vill man att så många mellanslag, radbrytningar m.m. ska tas bort ur koden.  
####Status: Y
Inget värt att ändra i skript eller stilmallar, dock så laddas jQuery 1.3.2 in två gånger vilket är synd. Se exempelvis nedan adress: http://www.vgregion.se/sv/Vastra-Gotalandsregionen/startsida/Kultur/

###Bilder är optimerade för snabb överföring
En bild som läggs ut på nätet behöver ha en balans mellan bildkvalitet och rimlig filstorlek. Ofta går bilder att förminska ytterligare utan att ett för ögat synlig försämring av bildkvalitet uppstår.
####Status: Y
Optimeringspotentialen är ofta mellan 25-49%, det vill säga data som egentligen inte behöver skickas till besökaren som slöar ner upplevelsen. Många bilder som serveras av ImageVault kan minskas med 80% vilket är ett underbetyg.

###Rimligt antal bakgrundsbilder, skript och stilmallar
Om webbplatsen är beroende av många filer för att kunna visas upp korrekt uppstår en förlängd väntetid för besökaren. Varje fil tar en stund innan den börjar laddas ner och därför vill man ha en balans i antalet filer som krävs. I många fall kan man kombinera många mindre filer till en enda större vilket ger färre filer i kön för nedladdning.
####Status: Y
4 stilmallar och 11 javascript bör slås samman till färre filer. Färre filer ger färre anslutningar och gynnar särskilt mobila besökare men även andra med långsam anslutning till internet. Designbilder använder redan i viss utrsträckning CSS Sprites vilket är bra.

###Anrop till filer och sidor som inte finns
Varken besökarna eller sökmotorer vill få fram felsidor eller att det saknas filer sidan är beroende av för sin presentation. ƒven om sidan kanske ser korrekt ut på skärmen kan det rent tekniskt göras anrop till filer som inte finns vilket bidrar till långsammare sidvisning.
####Status: Y
Görs anrop till teckensnitt som inte existerar på utpekad adress: http://www.vgregion.se/VGRtemplates/Common/Fonts/Frutiger- bold/frutigerltstd-bold-webfont.woff

###Minimalt med skript och stilmallsinformation i en enskild sidas kod
Alla frekvent använda funktioner och instruktioner om utseende behöver placeras på ett sätt som gör dem återanvändbara. Med andra ord ska man i sidan ha så lite information som möjligt som är gemensam med andra sidor för att få den snabb att ladda in. 
####Status: X
÷verlag ok.

###Bilder skalas inte ner med hjälp av stilmall eller HTML
En stor bild är i regel långsammare än en liten att ladda hem för en besökare. Därför är det bra om bilder som används på webben har den faktiska storlek i pixlar som de har när de visas för besökarna.
####Status: X
 
###Identiska filer används inte
Filer som gör eller innehåller samma sak ska inte hämtas flera gånger. Exempel på detta är att använda flera olika versioner av skript-bibliotek samtidigt för en sida, att de hämtas från olika adresser på olika undersidor. Ibland förekommer det att man av misstag har exempelvis filen för loggan på flera adresser vilket gör att filer med identiskt innehåll kan skickas till besökaren helt i onödan.
####Status: Y
jQuery 1.3.2 hämtas in två gånger från olika adresser, nämligen: http://www.vgregion.se/VGRTemplates/Adjust/js/jquery.js http://www.vgregion.se/VGRUtil/Javascript/JQuery/jquery-1.3.2.min.js

###Rimlig nivå av skript i sidans huvud
I vissa fall rekommenderas det att man har spårningsskript och andra externa beroenden sist i sidans källkod. På grund av att dessa kan vara beroende av varandra är det något man bör planera redan vid 
konstruktionen av webbplatsen eller vid en revidering.
####Status: X
250 Kb javascript laddas och körs innan webbplatsen ritas ut på skärmen. Stora delar av detta kan säkert flyttas till slutet av sidan vid en ombyggnad.

###Innehållsnätverk används vid behov
Många webbplatser använder gemensamma funktioner, bland annat för att samla statistik och en rikare upplevelse i form av exempelvis bildkaruseller. Istället för att ha egna kopior av de filerna som krävs kan man använda ett innehållsnätverk (CDN, Content Delivery Network) för att få bättre prestanda på webbplatsen. Detta är särskilt relevant för de som ännu inte jobbat med att minimera antalet filer.
####Status: Y
jQuery-ramverket bör hämtas från Googles CDN, alternativt sätter man upp ett eget CDN som man ser till att hela organisationen använder. Samtliga webbplatser bör då använda en gemensam CDN-adress så uppstår intern cache-fördel om man besökt en VGR-webbplats och går till en annan finns exempelvis jQuery i besökarens cache.

##Tillgänglighet och användbarhet
Tillgänglighet och användbarhet handlar om att bry sig om sina besökare och tillmötesgå deras behov. Man har inte kontroll över besökarens förutsättningar till att ens syfte med webbplatsen uppfylls. Den bör vara så lättförståelig som möjligt så de har tid att göra de önskvärda handlingarna, som exempelvis köpa något, istället för att försöka förstå vad som erbjuds och hur man tar sig fram.

###Webbsidan validerar
Att en webbsida validerar är viktigt av många orsaker. En av dem är att det minskar sannolikheten för tekniska hinder för dina användare oavsett om användaren har någon funktionsnedsättning eller ej. Valideringsrapporter brukar delas upp i fel och varningar. Omotiverade fel ska man inte ha och flertalet varningar är viktiga att ta tag i.
####Status: Y
Gott om sidor som inte validerar enligt standardorganisationen bakom HTML: http://validator.w3.org/check?verbose#1&urihttp%3A%2F%2Fwww.v gregion.se%2Fsv%2FVastra- Gotalandsregionen%2Fstartsida%2FMiljo%2F

###Använder korrekt rubrikstruktur
Att sidan har riktiga rubriker (h1 ñ h6 i HTML-koden) är ett stöd bland annat för besökare som inte ser sidan. Rubriker kan användas som genvägar och innehållsförteckning för de med skärmläsare, och även sökmotorer.

Allt för vanligt är att man använder fetstilad text eller på annat sätt får vanlig text att se ut som en rubrik eller har stor textmassa som saknar underrubriker. 
####Status: Y
 
###Länkars text är beskrivande
När en användare ögnar igenom en webbplats och hittar en länk behöver länkens text förklara vad länken leder till. Man kan inte förutsätta att ens besökare läser all text. Det är vanligt att länkars klickbara text är formulerad som "läs mer här" eller "gå hit" vilket inte indikerar om varken orsak till länken eller vad det finns bakom den. 
####Status: Y
Finns lite väl många exempel på korthuggna länktexter som kräver att användaren är medveten om länkens kontext, exempelvis länken "Budget" på följande sida:
http://www.vgregion.se/sv/Vastra- Gotalandsregionen/startsida/Miljo/Styrande-miljodokument/
 
###Länktitlar används till icke-väsentlig information
Titeln för en länk är den lilla flaggan med information som kan dyka upp om man håller musmarkören över länken en stund. Den funktionen är till för att ge ett mervärde om länken vilket kan användas för att beskriva hur stor en PDF-fil är bland annat. Om den klickbara texten upprepas i länktiteln eller om den inte tillför något kommer det bara bli ett onödigt brus för besökaren. 
####Status: X
Regionkalendern är ett av få ställen där länktitlar används över huvud taget, då för kompletterande information vilket är ok.

###Favicon finns 
En favicon är en liten bild som används i adressfältet, i flikar i webbläsaren och bokmärken bland annat. Den är viktig för att underlätta för att navigera mellan flikar och igenkänning bland bokmärken. 
####Status: X
 
###Navigering med tangentbord fungerar
Att använda tangentbordet för att navigera på en webbplats är ett måste för vissa, för andra god ergonomi. Tangentbordsnavigering innebär till exempel att man använder tab-tangenten för att hoppa mellan länkar och formulärelement, eller använder speciella snabbtangenter för att hoppa till nästa rubrik eller lista.
####Status:
Inte testat.

###Besökaren i fokus för utformning av texter
När text utformas på webben ska de först och främst tilltala besökaren som läsare, alla andra aspekter kommer i andra hand. Förutom att anpassa skrivandet till de speciella omständigheterna på webben, såsom viktigast först med mera och rubriker istället för överskrifter, ska man akta sig för att fokusera på sökordsoptimering om det går ut över en mänsklig läsare.
Det är allt för vanligt med knepigt formulerade sidtitlar, rubriker och länkar. Inte sällan på grund av iver att nå högt upp på sökmotorerna. Besökare genomskådar lätt detta och kan då få ett mindre positivt intryck av webbplatsen.
####Status: Y
Texter har ganska ofta ett avsändarperspektiv genom att vara orienterande i sammanhang och att det sällan är uppenbart vad man som besökare förväntas göra på respektive sida.

###Språk anges i källkoden 
För att såväl sökmotorer som uppläsningsprogram enklare ska veta vilket språk som används bör man ange det med ett lang-attribut på html-taggen, till exempel lang="sv" för svenska.
####Status: X
 
###Inte onödigt beroende till extrafunktioner
För att kunna få en webbplats tilltalande för så många som möjligt är det viktigt att ge en god upplevelse även för besökare som saknar stöd för viss teknik i sin webbläsare eller har svårt att använda viss teknik. Sådant som riskerar att ge en dålig upplevelse om det används på fel sätt är bland annat Flash, JavaScript och i viss mån CSS.

Man måste inte avstå från att använda teknik bara för att alla inte kan använda den, men genom att jobba utifrån minsta gemensamma nämnare och därefter förfina gränssnittet där stöd finns når man fler. Detta brukar kallas för "progressive enhancement" bland de som utvecklar för webben.
####Status: X
Dock hänvisas besökaren till att använda webbplatsen via en dator och låta webbläsaren täcka merparten av skärmen så det fungerar som det är tänkt.

###Anger storlek på bilder i HTML
Om besökarens webbläsare får instruktioner om bildens storlek behöver den inte rita om sidan när bilden är nedladdad. Därmed kan man få ett stabilare intryck av sidan.
####Status: Y
De flesta bilderna skrivs inte ut med sina dimensioner.

###Fungerar med och utan www. i adressen
Webbplatsen ska fungera oavsett om besökaren har angett www som prefix eller inte. Dessutom ska man se till att bara använda en av dessa varianter genom att skicka vidare besökaren till sidan på den adress man valt. Detta för att det ska fungera oavsett hur man kommer in men att man är tydlig med vad som anses som korrekt adress.
####Status: X
 
###Endast en domän används för webbplatsen 
För att det inte ska uppstå osäkerhet hos besökarna om vilken adress som gäller är det att föredra att man endast använder en enda adress för sin närvaro på webben. Inte helt ovanliga exempel är att bloggar placeras på blogg.exempel.se, språk.exempel.se eller undersidor med inloggningskrav finns på minasidor.exempel.se.

Flera domäner är helt i sin ordning så länge som besökaren slipper se det, exempelvis går det bra att bilder hämtas från en egen domän för att optimera prestanda. 
####Status: Y
Finns ett flertal domäner man hamnar på beroende på vad man gör. Sökfunktionen ligger på egen domän, logotyparkivet på en ytterligare, webbisar på en tredje och man kan hamna praktiskt taget var som helst om man använder sökfunktionens resultatsida.
 
